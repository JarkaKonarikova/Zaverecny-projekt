---
layout: clanek.njk
title: MČ Praha 6 žádá po magistrátu prověřit a realizovat protipovodňová opatření Šáreckého údolí
date: 2022-02-07T18:30
perex: Rada MČ Praha 6 se 7. 2. 2022 usnesla, že požaduje po magistrátu prověřit funkčnost navrženého řešení protipovodňových opatření v Dolní Šárce, zařadit dopracované řešení do seznamu protipovodňových opatření HMP a zařadit podnět do seznamu pořizovaných změn ÚPn SÚ HMP. 
tags: aktualne
---
Usnesení č. 3210/22

Rada městské části

I.  B e r e   n a   v ě d o m í 
důvodovou zprávu vč. přílohy, která je nedílnou součástí tohoto usnesení 

II.  P o d p o r u j e
navržený námět protipovodňového řešení pro území Dolní Šárky vč. řešení  "Green route"

III.  P o ž a d u j e 
1) prověření funkčnosti navrženého řešení a jeho dopracování na požadovanou  technickou a vodohospodářskou úroveň stran HMP ev. Povodí Vltavy
2) zařazení prověřeného a dopracovaného řešení do seznamu protipovodňových opatření HMP k realizaci
3) zařadit předkládaný podnět do seznamu pořizovaných změn ÚPn SÚ HMP 

IV.  U k l á d á
1. statutárnímu místostarostovi MČ Praha 6 - Mgr. Jakubovi Stárkovi
předat usnesení s podklady příslušnému radnímu RZ HMP s požadavkem projednání záměru s MČ P6
Termín: 31.03.2022

2. vedoucí OÚR - Ing. Janě Jelínkové
předat požadavek na změnu ÚPn SÚ HMP pořizovateli změn Odboru územního rozvoje  MHMP
Termín: 31.03.2022


Předkladatel :	Mgr. Jakub Stárek 	statutární místostarosta MČ Praha 6
Zpracovatel  :	Ing. Jana Jelínková 	vedoucí OÚR
Usnesení bylo přijato poměrem hlasů : +9 -0 z0 (OR)

Důvodová zpráva k R-0 3765:
Protipovodňová opatření Šáreckého údolí - podnět na pořízení změny ÚPn SÚ HMP iniciované MČ P6

Více jak 100-leté povodně v roce 2002 a 2013 nejen způsobily velké škody na nemovitostech i infrastruktuře, ale i navodily otázky, jak tento (pravděpodobně již častěji se opakující) jev řešit.
Na území MČ P6 došlo k největším škodám v oblasti Dolní Šárky (Dolní Sedlec nebyl v r. 2002 ještě součástí MČ P6 a oblast Papírenské je jen minimálně obydlena, historické areály byly realizovány tak, že s tímto stavem vody "počítaly"), v roce 2002 bylo 42 domů v tomto údolí zaplaveno až po střechu a v roce 2013 bylo až do výše 2 m zaplaveno 22 domů (zdroj - Ing. arch. V.H. - Protipovodňová opatření Dolní Šárka).

Přestože se HMP zavázalo povodně nějakým způsobem řešit, pro Dolní Šárku  - přes tři zpracované studie - se řešení dosud nenašlo. Problémem je skutečnost, že toto území je zaplaveno zdutím hladiny Vltavy. Protipovodňová hráz (tj. mobilní hrazení) v místě viaduktu při vyústění Šáreckého údolí (ul. V Podbabě) se nabízí, není však možná bez dalších opatření kvůli "štosování" vod ze dvou potoků, které zde ústí - Šárecko-Litovecký potok a Lysolajský potok. Pro účinnou instalaci mobilního hrazení při viaduktu je nutné využít odvod těchto vod z potoků.

V roce 2021 byl rozpracován námět na likvidaci těchto potočních vod obsažený v územní Studii Šárecké údolí  - Tichá - Horní - Dolní Šárka rok 2018 autor axioHM s.r.o. - Ing. arch. V. H..

Princip celého řešení spočívá v několika souběžných opatřeních, z nichž ty základní jsou:
- realizace výše uvedeného protipovodňového opatření u viaduktu ul. Podbabské - zajištění proti vzdutí hladiny Vltavy až na úroveň cca 187 m.n.m. mobilním hrazením
- realizace pasivního poldru v lomu (při ul. V Šáreckém údolí) umožňující max vzdutí hladiny 187 m.n.m.. Pojímá vody z Šárecko - Litoveckého potoka, z počátků možné paralelně s průtokem potoka do Vltavy (do hladiny vody Q20)
- realizace přepouštěcího potrubí Lysolajského potoka  do  nivy (max. hladina retence v nivě do přelivu je 185 m.n.m.) 
- proražení tunelu z lomu do Vltavy v délce cca 300 m, která by odváděla přepad potočních vod - při normálním stavu vod ve Vltavě by se tunel zapojil do systému "Green route", to je spojnice cyklostezek  (a pěších) z Šáreckého údolí a pravého břehu Vtavy (se zapojením plánovaného mostu přes Vltavu v Podbabě - viz příloha).

Výše uvedené řešení zároveň znamená, že do určité výšky vod lze toto řešit samospádem, pak je nutné vody Lysolajského potoka přečerpávat. Zároveň samospádem teče voda i v tunelu (při určité výši pod podlahou, pak i může využít prakticky celý profil).

Výše popsaný systém řešení povodňových vod je pouze námět, zpracovaný v rámci studie Šáreckého údolí, a je ho třeba technicky i vodohospodářsky prověřit (viz příloha usnesení).
Předmětem tohoto usnesení je žádost na HMP o ověření možností a funkčnosti tohoto námětu (hydrodynamický model povodí Vltavy atd.) a v případě potvrzení reálnosti řešení (a vč. bonusu řešení "Green route") zařadit do seznamu akcí protipovodňového charakteru k realizaci.  Prvním krokem je pak zařazení záměru mezi podněty pořizované změny ÚPn SÚ HMP.

Předložené řešení bylo kladně projednáno na KSR dne 2.2.2022.

Zpracovatel výslovně prohlašuje, že veškeré údaje a informace v návrhu usnesení, včetně důvodové zprávy a příloh jsou pravdivé a odpovídají skutečnosti.
Rovněž výslovně prohlašuje, že neopomenul uvést žádný údaj nebo informaci, které by obsah návrhu podstatně změnily, pokud by byly uvedeny.

Datum: 31.1.2022
Zpracoval: 
Ing. Jana Jelínková, vedoucí OÚR 
Ing. arch. Bohumil Beránek, vedoucí OKSÚR



