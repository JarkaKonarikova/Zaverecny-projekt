---
layout: clanek.njk
title: Nová studie protipovodňových opatření ČVUT
date: 2024-05-14T14:30
perex: Dne 14. 2. 2024 proběhla na magistrátu schůzka s cílem projednat nabídku ČVUT na vyhotovení studie „Komplexní posouzení protipovodňové ochrany území Litovicko-Šáreckého potoka“. Požadavek spolku byl, aby studie primárně řešila povodně na Vltavě na úroveň Q2002, protože souběh povodně na Vltavě a potoku je málo pravděpodobný. Výsledkem studie by měl být návrh ekonomicky přijatelných protipovodňových opatření, o kterých pak rozhodnou politici hl. m. Prahy. Bylo také dohodnuto, že během zpracování studie budou pořádány pracovní schůzky za účasti všech dotčených aktérů, tedy včetně nás jako zástupců občanů.
tags: aktualne
---

Záznam z jednání
Oddělení technické vybavenosti, odbor investiční MHMP

Předmět jednání: Projednání rozsahu zadání aktualizace studie "Komplexní posouzení protipovodňové ochrany území Litovicko-Šáreckého potoka"

Místo konání: INV MHMP
Datum jednání: 14. 2. 2024
Účastníci: dle prezenční listiny
Zapsal: Ing. Rostislav Walica, Ph.D.

1. Doc. Ing. Satrapa, CSc. (ČVUT) prostřednictvím prezentace představili rozsah zadání aktualizace studie. Studie by dle této prezentace měla obsahovat:
- zhodnocení změn v retenčních prostorech v povodí Litovecko-Šáreckého potoka a jeho přítoků,
- technické zhodnocení vývoje opatření v dříve doporučených variantách ochrany před povodněmi,
- aktualizace cen stavebních prací a hodnoty majetku v záplavovém území,
- stanovení aktuaizace povodňového rizika,
- stanovení limitních nákladů na výstavbu opatření pro ochranu před povodněmi,
- doporučení k řešení ochrany před povodněmi.

2. Na základě rozpravy k rozsahu studie bylo dohodnuto následující:
- souběh povodně na Vltavě a na Litovecko-Šáreckém potoku je málo pravděpodobný,
- návrh protipovodňových opatření by měl primárně řešit povodně na Vltavě, a na to úroveň Q2002,
- požadavek na 100 % ochranu území není vzhledem k ekonomické náročnosti rozhodující,
- výsledkem studie by měla být ekonomicky přijatelná protipovodňová opatření (samotná volba přijatých opatření bude politickou otázkou),
- v rámci průběhu zpracování studie pořádat výrobní výbory za účasti všech dotčených aktérů,
- samotné zadání studie je správný krok.

3. Zhotovitel studie požádal o zajištění exaktních podkladů (analýzy, generely, projekty, studie apod.), aby výsledek studie vycházel ze všech aktuálních podkladů a byl tak nezpochybnitelný.

S ohledem na tuto skutečnost byli všidhni aktéři požádáni, aby poskytli zadavateli studie pro její zadání a následné zpracování nutné podklady, případně sdělili další nezbytné informace, které by výsledek studie mohly ovlivnit. Podklady tedy budou soustředěny u objednatele studie a poté s uzavřením smlouvy o řešení předány zpracovateli.

Kontakní osoby:
Za ČVUT je doc. Ing. Satrapa, CSc.
Za MHMP Ing. Walica, Ph.D.
