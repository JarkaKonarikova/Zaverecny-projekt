---
layout: hlavni-sablona.njk
title: Vody po krk
---

<section class="protipovodnova">
    
<h1>Protipovodňová opatření</h1>
<h2>Protipovodňová opatření - územní studie Dolní-Tichá Šárka 2021</h2>
<p>V roce 2018 MČ zadala zpracování územní studie na Šárecké údolí. Její součástí byl také požadavek na řešení protipovodňové ochrany. 
</p>
<p>Zpracovatel axioHM s.r.o. vyšel z předchozích návrhů a doporučil ochranu, která zaručuje 100% pasivní ochranu před bleskovou povodní z potoka a aktivní ochranu proti vzedmuté vodě Vltavy na úroveň roku 2002. 
</p>
<p>Princip spočívá v podrovém oddělení v místě bývalého lomu. V případě bleskové povodně proteče do ul. V Podbabě jen neškodná 20letá voda. Ostatní voda přepadne do tunelu a odteče do Vltavy. V případě vzedmutí Vltavy bude vystavěno mobilní hrazení u viaduktu. Litovický potok by byl stavidlem odkloněn do navrženého tunelu a Lysolajský potok by byl přepuštěn do sadu, ve kterém nastoupá a začne přirozeně přepadat do tunelu. Pokud se Vltava vzedme nad úroveň 100 leté vody, pak bude přirozený přepad Lysolajského potoka uzavřen a voda se bude čerpat z retenční plochy v sadu do odtoku. 
</p>
<p><a class="button" href="/download/protipovodnovky_uzemni_studie.jpg">nákres</a></p>
    <p><a class="button" href="/download/uzemni_studie.pdf">celá studie</a></p>

<h2>Protipovodňová opatření - ověřovací studie ČVUT 2017</h2>
<p>Odborníci z ČVUT měli zadáno ověřit studii Pöyry. Zpochybnili funkčnost navrženého řešení Pöyry, a místo toho navrhli řešení pomocí pevné stěny podél potoka a mobilního hrazení, mezi kterým by uzavřeli vodu z rozvodněné Vltavy. Pro ochranu proti 100 leté vodě z Vltavy je však řešení technicky těžko realizovatelné, proto studie doporučuje občany chránit pouze proti 50 leté vodě z Vltavy a zároveň proti 50 leté vodě z potoka. 
</p>
<p>Ze studie není zřejmé, jak se vypořádala s řešením spodní stavby protipovodňových stěn. Podloží je propustné, je zde celá řada sítí. Vše je třeba těsnit proti prosakující vodě.

Řešení navíc vyžaduje velké stavební zásahy, proměňuje území a nepřináší odpovídající ochranu proti Vltavě. 
    </p>
    <p><a class="button" href="/download/protipovodnovky_CVUT.jpg">nákres</a></p>
    <p><a class="button" href="/download/studie_CVUT.pdf">celá studie</a></p>
    


<h2>Protipovodňová opatření - vyhledávací studie Pöyry 2013</h2>
<p>Firma Pöyry doporučila při povodni na Vltavě uzavřít viadukt mobilním hrazením a potok převést nátokovým objektem do tlakového potrubí, které by bylo vybudováno pod potokem. Vltava a potok by pak fungovaly na principu spojených nádob. Aby bylo řešení funkční, byla dále navržena kolem nátoku protipovodňová zídka. Pro snížení objemu vody v Šárecko-Litovickém potoku byla navržena řada poldrových opatření. Projekt měl být funkční i na stoletou vodu při povodni potoku. </p>
    
    <p>Funkčnost řešení byla následně zpochybněna další studií s tím, že: 
    1. při bleskové povodni může být problém včas ovládat nátokový objekt. 
    2. Nátokový objekt je nízko a princip průtoku spojenými nádobami nemusí úplně dobře fungovat. 
    </p>
 <p><a class="button" href="/download/studie_Poyry.pdf">nákres</a></p>
<p><a class="button" href="/download/studie_Poyry.pdf">celá studie</a></p>

<h2>Protipovodňová opatření po roce 2002</h2>
<p>Po povodních v roce 2002 nás magistrát plánoval ochránit proti povodním, a dokonce na to vyčlenil i finance. Nicméně mylně předpokládal, že je třeba Dolní Šárku chránit vůči Šáreckému potoku, nikoliv Vltavě. Plánovaná investice na zvýšení bezpečného průtoku potoka na padesátiletou vodu zahrnovala vybagrovat koryto potoka, vykácet alej a rozšířit silnici vykonzolováním nad potok. Z plánované investice sešlo, protože se ukázalo, že investice nedává smysl, neboť mosty u viaduktu jsou dimenzovány na dvacetiletou vodu. Takže alespoň "v rámci protipovodňových opatření" postavili nové mostky přes potok v původně navržené nosnosti.</p>
<a class="button" href="/download/protipovodnovky_2002.jpg">nákres</a>
</section>