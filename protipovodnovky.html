---
layout: hlavni-sablona.njk
title: Vody po krk
---

<section class="protipovodnova">
    
<h1>Protipovodňová opatření</h1>
<h2>Protipovodňová opatření - územní studie Dolní-Tichá Šárka 2021</h2>
<p>V roce 2018 MČ zadala zpracování územní studie na Šárecké údolí. Její součástí byl také požadavek na řešení protipovodňové ochrany. </p>
<p>Zpracovatel axioHM s.r.o. vyšel z předchozích návrhů a doporučil ochranu, která zaručuje 100% pasivní ochranu před bleskovou povodní z potoka a aktivní ochranu proti vzedmuté vodě Vltavy na úroveň roku 2002. Nepřináší nové řešení, ale vhodně kombinuje již ověřované varianty s tím, že připouští zásah do soukromého majetku k zajištění potřebné protipovodňové ochrany.
</p>
<p>Princip spočívá v poldrovém oddělení v místě bývalého lomu. V případě bleskové povodně proteče do ul. V Podbabě jen neškodná 20 letá voda. Ostatní voda přepadne do tunelu a odteče do Vltavy. V případě vzdutí Vltavy bude vystavěno mobilní hrazení u viaduktu. Litovický potok by byl stavidlem odkloněn do navrženého tunelu a Lysolajský potok bude potrubím převeden do sadu, ve kterém nastoupá a začne přirozeně přepadat do tunelu. Pokud se Vltava vzedme nad úroveň 100 leté vody, pak bude třeba přirozený přepad Lysolajského potoka uzavřít a začít vodu z retenční plochy v sadu do odtoku přes tunel čerpat. 
Podrobněji viz. prezentace. 
    </p>
    <p>Usnesení rady MČ P6 č. 3210/22 P6 ze 7. 2. 2022 požaduje po hl.m. Praze:   </p>
    <p>1) prověření funkčnosti navrženého řešení a jeho dopracování na požadovanou  technickou a vodohospodářskou úroveň stran HMP ev. Povodí Vltavy. </p>
    <p>2) zařazení prověřeného a dopracovaného řešení do seznamu protipovodňových opatření HMP k realizaci.</p>
    <p>3) zařadit předkládaný podnět do seznamu pořizovaných změn ÚPn SÚ HMP.  </p>
   <p>Z předchozích studií vyplývá, že  technické i hydrotechnické řešení je možné. 
    Pro další postup je nyní potřeba podrobněji konkretizovat technické parametry dle stavebních objektů a objemů a s nimi i upřesnit cenu a další postup realizace protipovodňových opatření. </p>
    <p>Dopracování projektu dle bodu 1 na úroveň, která umožní nacenění, ověří vodohospodářské řešení a umožní potřebnou koordinaci, byl odhadnut na cca 750 tis. Kč. </p>
<p><a class="button" href="/images/protipovodnovky_uzemni_studie.jpg">nákres</a></p>
<p><a class="button" href="/images/uzemni_studie.pdf">celá studie</a></p>
<p><a class="button" href="/images/protipovodnovky_studie_pozadavky.jpg">požadavky na koordinaci a dopracování</a></p>

<h2>Protipovodňová opatření - ověřovací studie ČVUT 2017</h2>
<p>V roce 2017 byl zadán ČVUT odborný posudek ve věci “Komplexní posouzení protipovodňové ochrany území Litovicko-Šáreckého potoka” </p>
<p>Obsáhlý posudek se zabývá celým povodím. Upřesňuje hodnoty posudku Pöyry. Vyhodnocuje možné varianty řešení a jejich kombinace včetně odhadu finanční náročnosti. </p>
<p>Nakonec  byla doporučena varinata V1 - prohloubení potoka a rekonstrukce 2 mostků pro zajištění průtoku Q 50 potoka a k ní varinata V2a s mobilními stěnami po obou stranách potoka pro ochranu objektů do Q50, případně Q100 Vltavy. Q500 Vltavy byla pro velkou výšku označena za technicky těžko realizovatelnou. Na počátku byla i úvaha vylepšit řešení Pöyry a převést potok do tunelu. Zejména z majetkových důvodů nebyla nalezena možnost, jak do tunelu převést Lysolajský potok. Tunel je tak uvažován jen jako možná varianta pro odlehčení Šárecko-Litoveckého potoka. 
</p>
<p>Řešení protipovodňových stěn se nijak nevypořádává s nutností těsnění podzemních částí stěn. Je propustné a jsou zde sítě. </p>
    <p><a class="button" href="/images/protipovodnovky_CVUT.jpg">nákres</a></p>
    <p><a class="button" href="/images/studie_CVUT.pdf">celá studie</a></p>
    


<h2>Protipovodňová opatření - vyhledávací studie Pöyry 2013</h2>
<p>Firma Pöyry doporučila při povodni na Vltavě uzavřít viadukt mobilním hrazením a potok převést nátokovým objektem do tlakového potrubí, které by bylo vybudováno pod potokem. Vltava a potok by pak fungovaly na principu spojených nádob. Aby bylo řešení funkční, byla dále navržena kolem nátoku protipovodňová zídka. Pro snížení objemu vody v Šárecko-Litovickém potoku byla navržena řada poldrových opatření. Projekt měl být funkční i na stoletou vodu při povodni potoku. 
</p>
    
    <p>Velkým přínosem této studie byl 1. komplexní pohled na povodí a odtokové poměry potoka, se kterými je nutné pracovat při návrhu protipovodňových opatření. 
        Funkčnost navržené ochrany ul. V Podbabě byla následnou studií problematizována s tím, že nátokový objekt je nízko a princip průtoku spojenými nádobami nemusí úplně dobře fungovat.
         </p>
 <p><a class="button" href="/images/protipovodnovky_Poyry.jpg">nákres</a></p>
<p><a class="button" href="/images/studie_Poyry.pdf">celá studie</a></p>

<h2>Protipovodňová opatření po roce 2002</h2>
<p>Po povodních v roce 2002 nás magistrát plánoval ochránit proti povodním, a dokonce na to vyčlenil i finance. Nicméně mylně předpokládal, že je třeba Dolní Šárku chránit vůči Šáreckému potoku, nikoliv Vltavě. Plánovaná investice na zvýšení bezpečného průtoku potoka na padesátiletou vodu zahrnovala vybagrovat koryto potoka, vykácet alej a rozšířit silnici vykonzolováním nad potok. Z plánované investice sešlo, protože se ukázalo, že investice nedává smysl, neboť mosty u viaduktu jsou dimenzovány na dvacetiletou vodu. Takže alespoň "v rámci protipovodňových opatření" postavili nové mostky přes potok v původně navržené nosnosti.</p>
<a class="button" href="/images/protipovodnovky_2002.jpg">nákres</a>
</section>